# Zestaw 4

## Zadanie 1

Zaimplementuj szablon funkcji sumującej elementy dla podanego zakresu wskaźników. Przygotowując odpowiednie klasy cech `sum_traits` dla każdego z typów (`char`, `int`, `float`, `double`) zadbaj o poprawność typu zmiennej `total`, która w szablonie `sum` przechowuje wartość kolejnych kroków sumowania.

## Zadanie 2

Rozwiązać za pomocą klas cech również problem inicjalizacji zmiennej `total`.

## Zadanie 3

Szablony funkcji nie dopuszczają stosowania parametrów domyślnych. Można to ograniczenie obejść za pomocą przeciążenia szablonu definiując szablon o mniejszej ilości argumentów, który zwraca wynik podstawienia domyślnych parametrów do bardziej ogólnego szablonu. Zmienić implementację funkcji `sum` tak aby podając odpowiednią klasę cech (`sum_char`) jako pierwszy z argumentów szablonu można było zażądać sumowania znaków char do zmiennej `total` również typu `char`. Równocześnie, w przypadku gdy nie jest podana klasa cech, szablon powinien działać tak jak w `zadaniu 2`.

## Zadanie 4

Uogólnić funkcję `sum`, aby działała nie tylko ze wskaźnikami, ale i iteratorami. Widać, że tu użycie klas cech jest już niezbędne, musimy bowiem dowiedzieć się na obiekty jakiego typu wskazuje iterator. Nie można do tego celu użyć typów stowarzyszonych `IT::value_type`, bo jako iterator może zostać podstawiony zwykły wskaźnik. Dlatego w STL istnieje klasa `iterator_traits`, definiująca podstawowe typy dla każdego rodzaju iteratora. Korzystając z tej klasy zdefiniuj ogólny szablon funkcji `sum`.

## Zadanie 5

Zapoznaj się z plikiem [kategorie.cpp](http://wazniak.mimuw.edu.pl/images/c/c4/Kategorie.cpp). Jest w nim przedstawiony sposób selekcji jednej spośród kilku implementacji algorytmu na podstawie możliwości oferowanych przez przekazany iterator; w tym konkretnym przykładzie rozróżniamy dwie grupy: iteratory o swobodnym dostępie oraz wszystkie inne. Rozszerz kod tak, aby wybierana była jedna z trzech możliwości: swobodny dostęp, dwukierunkowe, gorsze niż dwukierunkowe.
